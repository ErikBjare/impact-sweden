Hur man räknar ut summan av två bråk (2:4)
==========================================

Vi skall så klart dela tårthalvan i tre bitar och tårt-tredjedelen i två bitar, så varje del kan beskrivas som ett antal sjättedelar. Halvan blir tre stycken tårtbitar, som vardera är en sjättedel stor:

        1        3
       –––   =  –––
        2        6

Och tredjedelen blir två tårtbitar, som vardera är en sjättedel stor:

        1        2
       –––   =  –––
        3        6

Nu har vi både halvan och tredjedelen uttryckt som sjättedels-tårtbitar, och kan lägga ihop dem:

     1     1           3     2
    ––– + –––    =    ––– + –––    =    ?
     2     3           6     6

Ja, vad blir resultatet?

När du funderat ut detta (eller kört fast), fortsätt [här](exercise3.md).

Och tyckte du detta var lite knepigt? Gör då följande övning på papper:

* Rita upp två lika stora tårtor på ett papper.
* Dra ett streck så du delar den ena tårtan i två lika stora delar. Färglägg en av dem. Detta är tårthalvan.
* Dra streck på den andra tårtan så du delar den i tre lika stora bitar. Färglägg en av dem. Detta är tårttredjedelen.
* Dra streck så du delar tårthalvan i tre lika stora bitar.
* Dra streck så du delar tårttredjedelen i två lika stora bitar.
* Ser du nu att varje småbit är stor som en sjättedels tårta?
* Ser du att det sammanlagt motsvarar fem sjättedels tårta?

Det du nu gjort är att du har *visualiserat* problemet. Du skulle kunna skriva ett program som gör detta - ritar ut tårtbitar som motsvarar bråk.
